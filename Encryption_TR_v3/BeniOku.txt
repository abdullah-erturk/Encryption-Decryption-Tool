Encryption / Decryption Tool v3

https://github.com/abdullah-erturk/Encryption-Decryption-Tool


### DİKKAT: v1 ile şifrelediğiniz bir dosyanın şifresini v2 ile çözemezsiniz. Önleminizi alın.

Bu program dosya şifreleme ve şifre çözme işlemlerini kolaylıkla gerçekleştirmenizi sağlar. 

Dosyalarınızı güvenle şifreleyebilir ve ihtiyaç duyduğunuzda şifresini çözebilirsiniz.

Virutotal Raporu:
https://www.virustotal.com/gui/file/3dea2b5b24c4804e6d2e89443c022f99db9dcd6c836d5cb88f7d3f82f1b65f35


### ÖZELLİKLER:

• AES-256 Şifreleme: Güvenli dosya şifreleme algoritması.

• Komut Satırı Kullanımı: Hızlı ve etkili işlem.

• Sağ Tık Menüsü Entegrasyonu: Dosyaları sağ tık menüsü aracılığıyla kolayca şifreleyin ya da şifrelerini çözün.

• Kullanıcıdan Alınan Parola ve Salt Değeri: Güvenliği artırır.

• Hata Yönetimi: Eksik dosya, yanlış parola veya salt gibi durumların ele alınması.


### KULLANIM:

Programın 2 tür kullanım yöntemi vardır.

#### Birinci yöntem (kurulum):
Programı çalıştırın, konsol ekranında programın kurulumu ile ilgili gelecek soruya "evet" cevabı verin.

Kurulum kısa sürede tamamlanacaktır.

Artık Windows ortamında her türlü dosyanızda sağ tıkladığınızda "Dosya Şifrele" ve şifrelenmiş dosyalar için de "Dosya Şifresini Çöz" seçenekleri ile kullanabilirsiniz.

#### İkinci yöntem (sürükle-bırak-şifrele/şifre çöz):
Herhangi bir uzantıya sahip dosyayı encrypt.exe dosyasının üzerine sürükleyip bırakın, bir konsol ekranı açılacak ve şifre ve salt değeri belirlemenizi isteyecektir.

Şifrelenmiş bir dosyanın şifresini çözmek için .enc uzantılı dosyayı encrypt.exe dosyasının üzerine sürükleyip bırakın ve önceden belirlediğiniz şifreyi ve salt değerini girin.


### NASIL ÇALIŞIR:

• Kullanıcıdan parola ve salt bilgilerin güvenli bir şekilde girilmesi istenir.

• Parola ve salt bilgileri kullanılarak bir AES-256 anahtarı oluşturulur.

• Dosya Şifrelenir.

• Orijinal dosyanın hash değeri hesaplanır ve dosya başına eklenir.

• AES algoritması ile dosya şifrelenir.

• Initialization Vector (IV) ve orijinal dosya uzantısı gibi bilgiler şifreli dosyanın başına eklenir.

• Yeni Dosya Oluşturulur: Şifrelenmiş dosya .enc uzantısı ile kaydedilir ve orijinal dosya silinir.

• Şifreli dosya içeriğinde şifre ve salt bilgisi depolanmaz, sadece kullanıcının girdiği şifre ve salt bilgilerinin hash değeri depolanır.


### ÖNEMLİ NOTLAR:

Parolayı unutmanız durumunda şifreli dosyalarınızı bir daha açamazsınız. Bu nedenle parolanızı güvenli bir şekilde saklamanız önemlidir.

Program, dosya uzantı ve boyut kısıtlaması olmaksızın her türlü dosyayı şifreleyebilir. Yüksek boyutlu dosyaların şifrelenme işlemi uzun sürebilir. 5 GB'lık bir dosyanın şifreleme süresi yaklaşık 30 saniyedir. Elbette bu süre bilgisayarınızın donanım gücüne göre değişecektir.

Şifrelenmiş dosyaların orijinal uzantısı şifreleme esnasında kaybolur. Örneğin test.txt dosyasını şifrelediğinizde dosyanın yeni uzantısı .enc unzantısı ile birlite test.enc olacaktır.

Program tamamen açık kaynak kodludur. Repodan indirip Visual Studio ile istediğiniz değişiklikleri yaparak derleyip kullanabilirsiniz.